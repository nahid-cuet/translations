VxLAN 

VxLAN  এর পুরো মানে হলো Virtual Extensible LAN । এটা বেসিক্যালী সিস্টেমের স্কেলেবিলিটি বাড়াতে কাজ করে । আমরা দেখি এটা কী, কেন ব্যবহার করা হয়, কিভাবে কাজ করে । 


VLAN vs VxLAN

নরমাল নেটওয়ার্কিং এর ক্ষেত্রে VLAN  কনসেপ্টটা আমাদের অনেকেরেই জানা, একটা নেটওয়ার্ককে VLAN  ইউজ করে কয়েকটা ভার্চুয়াল নেটওয়ার্কে ভাগ করে বিভিন্ন ক্লায়েন্ট কিংবা বিভিন্ন ডিপার্টমেন্টকে সার্ভ করি আমরা । VLAN হলো ১২ বিটের । সেক্ষেত্রে একটা নেটওয়ার্কে 4,096 ভিল্যান পাওয়ার কথা । আমরা পাই 4,094 টা । প্রথম আর শেষেরটা রিজার্ভড থাকে । এখন বড় কোম্পানীর ডাটা সেন্টারে অনেকগুলো সার্ভার থাকতে পারে, প্রতিটা সার্ভারে মাল্টিপল ভিএম থাকতে পারে, সে হিসেবে অনেকগুলো সিস্টেম রানিং থাকতে পারে, এসব ফিজিক্যাল সার্ভার, ভিএম, কন্টেইনার সবগুলোর জন্য আলাদা আলাদা আইপি লাগবে, আবার এদের কেউ Core Zone , কেউ DMZ Zone, কেউ Distribution Zone এ থাকবে । এত এত হোস্টে আইপি বসিয়ে কমিউনিকেট করতে গেলে এমন হতে পারে যে VLAN শর্ট পড়ে যেতে পারে, হঠাৎ করে সিস্টেম এর স্কেলেবিলিটি বাড়াতে গেলে বিপদে পড়তে পারি । এ সমস্যার সমাধান করার জন্য আসলো VxLAN । এটা ২৪ বিটের, 16 million আলাদা VxLAN  আমরা ইউজ করতে পারি । স্কেলেবিলিটি প্রবলেম এটার মাধ্যমে সহজে সলভ করা যাবে । 

VxLAN কী 

VXLAN হল একটি প্রযুক্তি যা যেকোন আইপি রাউটিং প্রোটোকল ব্যবহার করে একটি লেয়ার 3 (L3) আন্ডারলেতে একটি লেয়ার 2 (L2) নেটওয়ার্ককে ওভারলে করে । মানে একটা ফিজিক্যাল লেয়ার ৩ নেটওয়ার্কের উপর আমরা ভার্চুয়াল লেয়ার ২ নেটওয়ার্ক কনফিগার করি। এটা একটা টানেল তৈরী করে আলাদা আলাদা নেটওয়ার্ক সেগমেন্টের মধ্যে কমিউনিকেশন করার কাজ করে । 

লেয়ার ৩ নেটওয়ার্ক ট্রেডিশনাল রাউটিং ও সুইচিং প্রটোকল ইউজ করে কাজ করে, সেখানে ডিফারেন্ট ব্রডকাস্ট ডোমেইনের মধ্যে কমিউকিশেন নরমালি হবে না । আমরা যদি এই দুটো আলাদা ব্রডকাস্ট ডোমেইনের মধ্যে কমিউনিকেশন করতে চাই আমরা VXLAN কনফিগার করতে পারি । এই টানেলের দুটো এন্ডপয়েন্ট থাকবে । এগুলোকে বলা হয় virtual tunnel endpoints (VTEPs) । প্রতিটা VTEP তার আন্ডারে থাকা সকল নোডের ম্যাক এডরেস স্টোর করে রাখে 

ধরি A একটা VTEP যেটা আসলে একটা রাউটার/সুইচ । তার আন্ডারে একটা ব্রডকাস্ট ডোমেইন আছে যার নোডগুলোর ম্যাক হলো  x,y,z । আরেকটা VTEP হলো  B এবং তার সাথে থাকা আলাদা ব্রডকাস্ট ডোমেইন এর নোডের ম্যাক হলো  p, q, r । এখন x একটা প্যাকেট পাঠাতে চায়  q তে । তো প্যাকেট প্রথমে A তে  আসবে, A এই প্যাকেটটা এনক্যাপসুলেট করে তার পাশের পরিচিত VTEP B তে ফরোয়ার্ড করে দিবে, VTEP B ডিক্যাপসুলেট করে ডেস্টিনেশন q তে প্যাকেট ফরোয়ার্ড করে দিবে । পুরো প্রসেসে কোথাও নোডগুলোর আইপি প্রয়োজন হয়নি । 
